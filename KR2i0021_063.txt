# -*- mode: mandoku-view; -*-
#+TITLE: 十國春秋
#+DATE: 2015-08-24 22:37:56.853411
#+PROPERTY: ID KR2i0021
#+PROPERTY: BASEEDITION WYG    
#+PROPERTY: JUAN 卷六十三
<pb:KR2i0021_WYG_063-1a>¶
欽定四庫全書¶
　十國春秋卷六十三¶
　　　　　　　　　　　　檢討吳任臣撰¶
南漢六¶
　列傳¶
　　蘇章　　　梁克貞(李守/鄘)　程寶　　孫徳威¶
蘇章以牙校事髙祖積功至左右街使大有初楚人舉¶
水軍侵封州章將神弩三千戰艦百艘徃救既至賀江¶
<pb:KR2i0021_WYG_063-1b>¶
章沉鐡絙于水中為巨輪兩岸上築堤以隱之因輕舟¶
迎戰陽敗而奔楚人以為怯也逐之章舉巨輪挽絙鎻¶
楚舟楚舟不得進退用强弩夾江射之楚人大敗解圍¶
遁去髙祖改章封州團練使章驍勇善戰而行軍多合¶
古法遂為一時名将子五人俱為中郎将豪侠任氣當¶
世號五郎将云¶
梁克貞與章同時用兵雖不盡善而勇略頗亞于章大¶
有三年交州亂髙祖命克貞征之俘其節度使曲承美¶
<pb:KR2i0021_WYG_063-2a>¶
已又入占城取寶貨而回由是南蠻大恐讋服兵威實¶
克貞力也時共事者為李守鄘功亦與克貞埒¶
程寶不知其所自起髙祖時官承㫖大有四年楊廷藝¶
圍交州寶将兵徃援未至而城已陷遂攻廷藝于交州¶
寶竟以戰敗死¶
孫徳威勇敢有氣力數從高祖征伐戰鬬常冠軍大有¶
九年将兵侵楚䝉桂二州已而為楚文昭王所逼遂自¶
䝉州引還後數年卒¶
<pb:KR2i0021_WYG_063-2b>¶
論曰蘇梁李三将皆嶺表之虎臣也斬将搴旗章功為¶
最克貞守鄘次之若寶與徳威或死或生雖未竟厥用¶
而輿尸左次要豈盡戰之罪哉¶
　　王宏　　　梁嵩　　　王詡　　　張瀛¶
王宏(闕/)　人少頴異能工詩賦乾亨時由進士官翰林¶
學士承㫖珥筆左右甚被親信㑹白虹化為白龍見三¶
清殿宏為白虹化白龍賦上之文采鉅麗辭㫖暢洽髙¶
祖悦改元白龍深加欣賞已又撰昭陽殿賦亦見稱于¶
<pb:KR2i0021_WYG_063-3a>¶
時¶
梁嵩潯州平南人白龍元年舉進士第一仕至翰林學¶
士見時多虐政乞歸養母因獻倚門望子賦以見志髙¶
祖憐之聽其去錫賚皆却不受請蠲本州一嵗丁賦從¶
之及殁州人感徳嵗祀不絶或云嵩常乗白馬逰東壕¶
墟過渡溺水死至今有白馬廟其遺蹟云¶
王詡(一作/翃)南海人也及髙祖改縣名遂為咸寜人乾亨¶
初舉進士拜中書舎人㑹白龍見南宫詡進白龍頌文¶
<pb:KR2i0021_WYG_063-3b>¶
采斐然大有七年昭陽殿成詡又著昭陽殿賦上之(其/序)¶
(曰皇帝構基乾坤十有八嵗矣甲午/春始作兹殿云云詞多散失不録)是時獻賦者數十¶
百人稱詡為第一每賜予稍緩詡必揚言曰吾賦字字¶
作金聲何受賜之晩也其自負如此¶
張瀛(闕/)　人父碧雅有詩名瀛能世其學累官至户曹¶
郎常為長歌贈琴棋僧同列稱之曰非其父不生其子¶
　　何瑱　　　劉瑭　　　何詞　　　李紓¶
　　鄭翺¶
<pb:KR2i0021_WYG_063-4a>¶
何瑱仕髙祖為左僕射有容觀姿貌饒文采大有時吴¶
越武肅王薨瑱承命致祭于吴越言論舉止大得嗣王¶
心髙祖深喜之¶
劉瑭乾亨時官客省使髙祖既自立為帝命瑭聘于吴¶
以即位告且勸吴王隆演稱皇帝未幾自江南歸復命¶
不知所終¶
何詞累官至宫苑使唐莊宗滅梁髙祖聞之懼遣詞覘¶
中朝强弱稱大漢國主致書大唐皇帝頗講鈞禮不為¶
<pb:KR2i0021_WYG_063-4b>¶
屈詞還言唐主驕淫無政不足畏也行且亂矣惡能及¶
逺乎髙祖自是不復通中國踰年莊宗被弑人皆多詞¶
有先知之哲¶
李紓大有時為諌議大夫雅有風采文辭占對觀者傾¶
竦㑹宰相趙光裔言楚本昏姻之國不可忘舊好且李紓¶
有才可将使命于是遣紓将命于楚楚文昭王見紓大¶
喜深加欵渥隨遣使報聘以復二國之好是役也睦鄰¶
封續舊姻寕邊鄙弭敵兵謀出光裔而紓實有以成之¶
<pb:KR2i0021_WYG_063-5a>¶
鄭翺(闕/)　人累官至都官郎中大有中髙祖與江南和¶
好使問不絶是時南唐烈祖以誕生日為仁夀節遂遣¶
翺銜命徃賀逾年歸終于其職¶
論曰講信修睦以通鄰好端惟使臣是賴凡此諸臣皆¶
翩翩皇華之選也康陵之時行李徃來常勤聘問區區¶
嶺外晏然小安夫亦藉行人力耶¶
　　侯融　　蕭益　　王翷¶
侯融(闕/)　人事髙祖官著作佐郎為人慷慨喜直言髙¶
<pb:KR2i0021_WYG_063-5b>¶
祖初年數窮兵黷武以征伐為事融因乗間勸其弭兵¶
息民用安南土髙祖稍稍從之已而交州之亂交王𢎞¶
操死焉髙祖以國兵不振實融去兵之言所致融已死¶
數年矣于是追咎融剖棺以暴其尸¶
蕭益故唐相倣之孫也大有初累官崇文使時交州亂¶
皎公羡與吴權相攻髙祖欲乗其亂取之命子𢎞操為¶
交王将兵救公羡益曰呉權桀黠誠未可輕今霖雨積¶
旬海道險逺大軍當持重多用鄉導然後可進否則兵¶
<pb:KR2i0021_WYG_063-6a>¶
未戢也髙祖不聽𢎞操果敗死未幾髙祖病革與右僕¶
射王翷謀出秦晉二王于外而立第五子𢎞昌制命将¶
行矣㑹益入問疾髙祖告之故益諫曰立嫡以長違之¶
必亂少者若立禍自此始由是殤帝卒得立¶
玉翷大有末積官至右僕射兼西院御史髙祖病篤時¶
以越王𢎞昌賢欲踰次立之謀于翷翷為髙祖畫䇿謂¶
當出秦王鎮邕州晉王鎮容州因立越王為太子此萬¶
全計也秦王乃殤帝晉王即中宗是也已而蕭益力止¶
<pb:KR2i0021_WYG_063-6b>¶
之事遂不行中宗時進左僕射乾和三年追翷廢長立¶
少之罪出為英州刺史尋賜死于道¶
論曰論者謂越王有賢行而殤帝中宗皆淫暴主假王¶
翷之計得行未必非國福然立嫡以長大居正之義也¶
益之持議要不可易矣侯融力勸弭兵乾亨之際切中¶
機冝固與蕭俛汰兵有殊焉横遭斵棺其亦遇人不淑¶
乎¶
　　蕭規　　孫惠　　滕紹英　　萬景忻¶
<pb:KR2i0021_WYG_063-7a>¶
蕭規未詳何郡縣人光天元年規奉殤帝命告哀于南¶
唐後事闕¶
孫惠事髙祖父子為法物使光天元年繼蕭規告即位¶
于金陵大得使臣體時人稱其才¶
滕紹英(闕/)　人時南唐烈祖仁夀節髙祖輒遣使徃賀¶
嵗以為常殤帝嗣位擇使臣修故事朝臣咸薦紹英有¶
専對才紹英遂将命以徃¶
萬景忻少以驍勇為牙校大有時積功至指揮使殤帝¶
<pb:KR2i0021_WYG_063-7b>¶
初立循州賊張遇賢作亂殤帝命越王𢎞昌循王𢎞杲¶
征之師敗績二王困圍中不得出時景忻𨽻王戲下在¶
行間與指揮使陳道庠挟持弓弩馳馬掠陳力救二王¶
得免應乾元年景忻復敗遇賢於循州遇賢遂踰嶺而¶
北不復還循州之平景忻功為第一¶
　¶
　¶
　十國春秋卷六十三¶
