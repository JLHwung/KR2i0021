# -*- mode: mandoku-view; -*-
#+TITLE: 十國春秋
#+DATE: 2015-08-24 22:37:55.778400
#+PROPERTY: ID KR2i0021
#+PROPERTY: BASEEDITION WYG    
#+PROPERTY: JUAN 卷四
<pb:KR2i0021_WYG_004-1a>¶
欽定四庫全書¶
　十國春秋卷四¶
　　　　　　　　　　　　　檢討吳任臣撰¶
吳四¶
　列傳¶
　　太祖太妃史氏　　　　夫人朱氏¶
　　太后王氏　　　　　睿帝讓皇后王氏¶
太妃史氏家世齊魯或云鴈門史建瑭族姑也唐僖宗¶
<pb:KR2i0021_WYG_004-1b>¶
時太祖内之生烈祖高祖已而封武昌郡君烈祖嗣王¶
位尊為太夫人及紀祥之變嚴可求假太夫人敎令諸¶
將宜無負楊氏高祖遂得立未幾徐温暴張顥弑君罪¶
詣西宫白其事太夫人恐懼泣曰吾兒幼冲禍難如此¶
願保百口歸廬州公之惠也温曰顥弑逆不可不誅太¶
夫人宜自安武義元年尊為太妃無何薨(按九國志渥/母史氏封武)¶
(昌郡君渥嗣位後尊為太夫人通鑑又云隆演/尊母為太妃一云讓皇尊為皇太后者非也)¶
夫人朱氏奉國節度使延壽姊也少以黠慧侍太祖會¶
<pb:KR2i0021_WYG_004-2a>¶
延壽被誅并夫人出之(朱氏唐封燕國夫人制曰全燕/列壤大國䟽封式示寵榮以旌)¶
(賢/淑)¶
太后王氏睿帝其所出也武義二年六月睿帝即王位¶
尊為太妃未幾稱帝尊為皇太后乾貞二年八月殂¶
讓皇后王氏初事睿帝為德妃太和五年九月冊立為¶
后及南唐受禪睿帝殂於丹楊宫后不知所終¶
　　太祖子臨川王濛　　新安公潯　　德化王澈¶
臨川王濛太祖第三子(五國故事云第十六九國志曰/濛字志龍常持節冊徐温大丞)¶
<pb:KR2i0021_WYG_004-2b>¶
(相温見曰此子瞻/顧特異恐難其下)武義元年封廬江郡公時徐温秉政¶
濛内不能平居恒撫膺歎曰我國家竟為它人所有乎¶
温聞而惡之是冬出為楚州團練使明年徙舒州及高¶
祖即世濛以次當立而温不欲長君且忌濛乃奉睿帝¶
嗣吳王位未幾睿帝稱尊號進濛常山王明年改封臨¶
川累加昭武軍節度使兼中書令已而齊王知誥將謀¶
受禪遣人告濛藏匿亡命擅造兵器以搆其罪降為歴¶
陽郡公令守衛軍使王宏帥兵二百幽之和州居二年¶
<pb:KR2i0021_WYG_004-3a>¶
濛知國將亡遂破壁殺宏宏子勒兵攻濛濛射殺之引¶
二騎詣廬州德勝節度使周本畫䇿為本子𢎞祚所執¶
已見殺於采石追廢為悖逆庶人濛妻子在和州悉為¶
侍衛軍使郭悰所殺南唐昇元元年追封臨川王謚曰¶
靈以禮改葬¶
新安公潯太祖第五子也高祖開吳國封郡公尋卒¶
德化王澈太祖第六子也武義元年封鄱陽郡公睿帝¶
即皇帝位封平原王已又徙封德化不知所終(又按實/賔録云)¶
<pb:KR2i0021_WYG_004-3b>¶
(楊行宻有一子病瘖鄕里號為不語/楊家未知為太祖第幾子附記于此)¶
論曰語云芳蘭當户不得不鉏其濛之謂乎一奮而死¶
邦家淪喪所由過於江夏諸王貪生者逺矣¶
　　高祖子南陽王玢¶
　　睿帝子太子璉　　江夏王璘¶
　　宜春王璆¶
　　從子建安王珙　　宜陽王璪¶
南陽王玢高祖子也初名繼明武義時封廬陵郡公已¶
<pb:KR2i0021_WYG_004-4a>¶
而改今名乾貞元年封南陽王南唐禪代降為公¶
太子璉睿帝長子也乾貞二年封江都王太和初立為¶
皇太子天祚中納齊王知誥女為妃及南唐受禪降封¶
𢎞農郡公領平盧軍節度使兼中書令已又改康化軍¶
節度使昇元四年璉謁平陵還至竹篠口維舟大醉一¶
夕暴薨或曰左右承唐主指實置之死也追封𢎞農王¶
謚曰靖¶
江夏王璘睿帝第二子也乾貞初與宜春南陽諸王同¶
<pb:KR2i0021_WYG_004-4b>¶
封累加太尉禪代時奉璽綬於齊南唐主遷官增邑降¶
封為郡公¶
宜春王璆睿帝第三子乾貞初封王宜春不知所終¶
建安王珙睿帝兄子也初封南昌郡公乾貞元年進封¶
為王南唐受禪降珙等十二人為公(或作十/一人)珙領康化¶
軍節度使兼中書令居無何稱疾罷官歸永寧宫終焉¶
宜春王璪亦睿帝從子天祚元年璪賫冊寳冊徐知誥¶
為齊王及南唐禪代降封郡公¶
<pb:KR2i0021_WYG_004-5a>¶
　　太子妃李氏¶
太子妃李氏齊王知誥第四女也賢明温淑容儀絶世¶
天祚中册立為皇太子璉妃及南唐受禪宋齊邱請離¶
其昏唐先主不許封永興公主妃自以為吳家冡婦而¶
國亡中懷憤悒聞人呼公主輙悲傷流涕左右為之慘¶
戚諸兄多惡之唐先主曰内夫家而外父家婦人之德¶
也何罪之有已而從太子璉至池州璉既薨妃還居金¶
陵宫終身縞素斥去容飾不茹葷血自稱未亡人焚香¶
<pb:KR2i0021_WYG_004-5b>¶
對佛誓曰願兒生生世世莫作有情之物年二十四歲¶
無疾坐亡有光如剪長丈餘自口而出凡五夕始滅至¶
斂温軟如生唐先主悼痛詔李建勲勒碑宫中紀其異¶
云¶
論曰婦人内夫家義之正也史言妃聞呼公主必流涕¶
而辭其志操亦何異黄皇室主邪良可哀矣¶
　　睿帝女上饒公主¶
上饒公主者睿帝愛女也太和末下嫁左僕射徐景遷¶
<pb:KR2i0021_WYG_004-6a>¶
會景遷死公主亦繼亡南唐禪代追封景遷為高平郡¶
王公主為燕國君謚曰貞莊¶
　¶
　¶
　¶
　¶
　¶
　¶
<pb:KR2i0021_WYG_004-6b>¶
　¶
　¶
　¶
　¶
　¶
　¶
　¶
　十國春秋卷四¶
